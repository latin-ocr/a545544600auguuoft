CONFESSIONUM LIBER IX. 163

talia saperet, atque inde me intuens: “ Vide, ait, quid dicit.''
Et mox ambobus: “ Ponite, inquit, hoc corpus ubicumque3
nihil vos ejus cura conturbet: tantum illud vos rogo, ut ad
Domini altare memineritis mei ubi ubi fueritis? Cumque
hanc sententiam verbis quibus poterat explicasset, conticuit;
et ingravescente morbo exercebatur.

28. Ego vero cogitans dona tua, Deus invisibilis, quae

immittis in corda fidelium tuorum, et proveniunt inde fruges
admirabiles ; gaudebam et gratias tibi agebam, recolens quod
noveram, quanta cura semper aestuasset de sepulcro quod sibi
providerat et praeparaverat juxta corpus viri sui. Quia enim
valde concorditer vixerant, id etiam volebat, ut est animus
humanus minus capax divinorum, adjungi ad illam felici-
tatem, et commemorari ab hominibUS, concessum sibi esse
post transmarinam peregrinationem, ut conjuncta terra ambo-
rum conjugum terra tegeretur. Quando autem ista inanitas
plenitudine bonitatis tuae coeperat in ejus corde non esse,
nesciebam, et laetabar admirans quod sic mihi aperuisset*;
quanquam et in illo sermone nostro ad fenestram cum dixit,
“ Jam quid hic facio ?'' non apparuit desiderare in patria
mori. Audivi etiam postea, quod jam cum Ostiis essemus,
cum quibusdam amicis meis materna fiducia colloquebatur
quodam die de contemptu vitae hujus et bono mortis, ubi
ipse non aderam ; illisque stupentibus virtutem feminee, quam
tu dederas ei, quaerentibusque utrum non formidaret tam
longe a sua civitate corpus relinquere: “ Nihil, inquit, longe
est Deo3 neque timendum est ne ille non agnoscat in fine
saeculi, unde me resuscitet.'' Ergo die nono aegritudinis suae,
quinquagesimo et sexto anno aetatis suae, tricesimo et tertio
aetatis meaeq, anima illa religiosa et pia corpore soluta est.

29. Premebam oculos ejus, et confluebat in praecordia mea ΧΙΙ.
moestitudo ingens, et transfluebat in lacrymas: ibidemque ἓουῗιᾙζζ
oculi mei violento animi imperio resorbebant fontem suum rit mor·
usque ad siccitatem, et in tali luctamine valde male mihi erat. ξξῖξ ma-
Tum vero ubi efflavit extremum *, puer Adeodatus exclamavit
in planctum, atque ab omnibus nobis coercitus tacuit. Hoc
modo etiam meum quiddam puerile quod labebatur in fletus

 

*ἱ Hunc numerum omnes ad unum esse. quod suspicatus est Caesar Batonius
codices, cum editi, tum scripti assignant3 ad an. 388, n. 71, et in not. ad Mart.
unde intelligitur locum minime corruptum die 5 Maii. [ed. Bem]

ΜΞ

