AUGUSTINUS DARIO COMITI, EPISTOLA 231, N. 6.

“ Sume libros, quos desiderasti, Confessionum mearum.
Ι bi me inspice, ne me laudes ultra quam sum ; ibi non aliis
de me crede, sed mihi; ibi me attende, et vide quid fuerim
in meipSO, per meipsum: et si quid in me tibi placuerit,
lauda ibi mecum, quem laudari volui (le me; neque enim
me. Quoniam ipse fecit nOS‚ et non ipsi nos: nos autem
perdideramus nos3 sed qui fecit, refecit. Cum autem ibi
me inveneriS‚ ora pro me, ne deficiam, sed perficiar.”

EX LIBRO DE DONO PERSEVERANTIAE, CAP. XX.

“ Quid autern meorum opusculorum frequentius et delecta·
bilius innotescere potuit, quam libri Confessionum mearum?
Cum et ipsos ediderim antequam Pelagiana haeresis exsti-
tisset, in eis certe dixi Deo nostro, et saepe dixi : ‘ Da quod
jubeS, et jube quod vis.’ Quae mea verba Pelagius Romae
cum a quodam fratre coepiscopo meo fuissent. eo praesente
commemorata, ferre non potuit; et contradicens aliquanto
commotiUS, pene cum eo qui illa commemoraverat, litigavit.’'

LIB. 11. RETRACTATIONUM CAPUT VI.

“ Confessionum mearum libri tredecim, et de malis et de
bonis meis Deum laudant justum et bonum, atque in eum
excitant humanum intellectum et affectum3 interim quod
ad me attinet, hoc in me egerunt cum scriberentur, et agunt
cum leguntur. Quid de illis alii sentiant, ipsi viderint3
multis tamen fratribus eos multum placuisse et placere scio.
A primo usque ad decimum de me scripti sunt: in tribus
caeteriS, de Scripturis sanctis; ab eo quod scriptum est, In
princ-ipionfecit Deus coelum et terrama, usque ad sabbati
requiem.

³ Gen. l, 1.

